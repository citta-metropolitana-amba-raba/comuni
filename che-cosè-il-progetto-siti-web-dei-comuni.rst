Che cos’è il progetto siti web dei comuni
=========================================

Il progetto vuole definire un modello standard per i siti web dei comuni
italiani. Questo modello viene messo a disposizione gratuitamente sulla
piattaforma di `Designers Italia <https://designers.italia.it/>`__ sotto forma
di prototipi hi-fi che mostrano l'aspetto grafico del sito nelle versioni
desktop e *mobile*, assieme agli elementi di interfaccia utili a realizzare i
template in Html.

Tutti i comuni, o più in generale la comunità open source e le software house
che realizzano le soluzioni web per i comuni, potranno usare questi prototipi
per sviluppare la propria offerta digitale in modo rapido e a basso costo.

Il progetto nasce dall’analisi dell’esperienza di molti Comuni italiani
e in particolare dalla collaborazione con i Comuni di Firenze, dove il
progetto ha mosso i primi passi, e di Cagliari, che sarà il primo comune
italiano ad adottare questo modello. Inoltre si basa su un utile scambio
di esperienze con il progetto Myportal 3 e i servizi ai comuni
realizzati dalla Regione Veneto.

Analogamente al progetto per lo `sviluppo di un modello di sito web per
le
scuole <https://docs.italia.it/italia/designers-italia/design-scuole-docs/it/bozza/>`__,
questo progetto si basa sul *design system* della Pubblica
Amministrazione italiana e a sua volta contribuisce ad alimentarlo,
fornendo componenti e pattern riutilizzabili e aperti ai contributi
della comunità open source. A loro volta, tutti i soggetti che lo
utilizzeranno potranno mettere a disposizione template Html e componenti
open source basati su questo modello, secondo quanto previsto dalle
`linee guida per il software open
source <https://docs.italia.it/AgID/linee-guida-riuso-software/lg-acquisizione-e-riuso-software-per-pa-docs/it/bozza/index.html>`__
della Pubblica Amministrazione.

.. toctree::
  :maxdepth: 3
  :caption: Indice dei contenuti

  che-cosè-il-progetto-siti-web-dei-comuni/obiettivi.rst
  che-cosè-il-progetto-siti-web-dei-comuni/fasi-del-progetto.rst
  che-cosè-il-progetto-siti-web-dei-comuni/progettato-da.rst
