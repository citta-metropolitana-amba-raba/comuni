Fasi del progetto
=================

Il progetto è stato organizzato nelle seguenti fasi:

1. Analisi dell’esistente (analytics dei siti, valutazione euristica dei
   siti dei comuni in Italia e benchmark di siti all’estero).

2. Ricerca qualitativa per analizzare i bisogni e identificare gli
   scenari d’uso dei siti dei comuni.

3. Prototipazione di un modello dei siti dei comuni (prototipo
   interattivo a media fedeltà + prototipo hi-fi).

4. Supporto ai primi comuni che intenderanno adottare il modello. È già
   in corso un progetto pilota all’interno del Comune di Cagliari.

Il progetto utilizza i `kit di Designers
Italia <https://designers.italia.it/kit/>`__ e contribuisce a mettere a
disposizione di altre amministrazioni (quindi non solo i comuni)
componenti e soluzioni di design, arricchendo il *design system* della
Pubblica Amministrazione.

Per partecipare si può usare il `forum per i servizi della Pubblica
Amministrazione <https://forum.italia.it/t/un-modello-per-i-siti-dei-comuni-basato-sul-design-system-di-designers-italia/4468>`__.

